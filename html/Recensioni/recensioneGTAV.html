<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="it" lang="it">

<head>
    £head_
    <title xml:lang="en">GTA V, cinque volte GTA - Recensioni - Decrypted Games</title>
    <meta name='keywords' content='azione, console, news, gaming, eventi, cosplay'/>
    <meta name="title" content="GTA V, cinque volte GTA"/>
</head>

<body>

£header
£menu_
<div id="content">
    <div class="flexContainer">
        <div class="flexColumn">
            <div class="intestazione">
                <h1>GTA V, cinque volte GTA</h1>
                <p class="shortDesc">Il titolo più atteso degli ultimi anni è finalmente arrivato. L'abbiamo giocato a
                    lungo, senza un minuto di sosta e quello che segue è il nostro dettagliato giudizio</p>
                <p class="writer">RECENSIONE di Giaccone Nicolò - <em>27/09/2013</em></p>
            </div>

            <!--Completare da qua-------------------------------------------------------------------->
            <div class="description">
                <img src="../images/Recensioni/GTA-V/GTA5Copertina.jpg" alt="Compertina del gioco con logo"/>
                <div class="index">
                    <h3>INDICE</h3>
                    <ol>
                        <li>
                            <a href="#sub1" title="Chi fa da sé fa per tre">Chi fa da sé fa per tre</a>
                        </li>
                        <li>
                            <a href="#sub2" title="E tutto questo ben di Dio da dove salta fuori?">E tutto questo ben di
                                Dio da dove salta fuori?</a>
                        </li>
                        <li>
                            <a href="#sub3" title="Ok è GTA, e quindi bisogna guidare?">Ok è GTA, e quindi bisogna
                                guidare?</a>
                        </li>
                        <li>
                            <a href="#sub4" title="Tanta roba su schermo">Tanta roba su schermo</a>
                        </li>
                        <li><a href="#mark" title="Commento">Commento</a></li>
                    </ol>
                </div>
                <p>L'abbiamo aspettato a lungo negli ultimi anni, studiando ogni singola, microscopica informazione che
                    in questi mesi Rockstar ha rilasciato, centellinando ogni dettaglio sul gioco attraverso precisi e
                    furbi annunci apparsi sui siti web più disparati e sulle riviste di settore più blasonate. E alla
                    fine il fatidico giorno è arrivato: Grand Theft Auto V è finalmente disponibile sul mercato nelle
                    due versioni per PlayStation 3 e Xbox 360. Noi abbiamo giocato il più a lungo possibile la prima
                    delle due, perdendoci letteralmente nelle mille vie di Los Santos e venendo rapiti da paesaggi
                    dall'incredibile dettaglio e da una vastità che ha pochissimi paragoni in ambito videoludico.</p>
                <p>E ve lo vogliamo dire da subito, così da non farvi perdere ulteriore tempo se non siete interessati a
                    leggere e ascoltare le nostre impressioni: GTA V è un capolavoro di valore indiscutibile per tutto
                    quello che è in grado di offrire al giocatore dal primo momento in cui viene avviato, fino a molto
                    tempo dopo aver completato la campagna principale. Ovviamente non manca qualche piccola sbavatura
                    che cercheremo di analizzare nel corso di questa recensione, ma deve essere ben chiaro fin da queste
                    prime righe che ogni singolo difetto del gioco diventa piccolo al punto di sparire davanti
                    all'incredibile mole di contenuti inclusi nel pacchetto. E ora cerchiamo di entrare nel vivo di
                    Grand Theft Auto V.</p>
                <h2 class="subtitle" id="sub1">Chi fa da sé fa per tre</h2>
                <p>Senza dubbio la novità più importante del sequel è la presenza di tre protagonisti, le cui vicende
                    narrate si intersecano continuamente all'interno della trama. Senza voler rischiare spoiler
                    eccessivi, vi basti sapere che le tre figure si muoveranno secondo degli stimoli ben precisi, senza
                    preoccuparsi troppo di pestarsi i piedi a vicenda, quando necessario per perseguire i propri
                    obiettivi, ma sempre ben consapevoli dello strano e forte legame che li tiene incollati tra
                    loro.</p>
                <p>Michael e Trevor in particolare hanno una lunga storia e un passato in comune estremamente
                    travagliato. Franklin invece si ritroverà nel mezzo a fare molto spesso da paciere tra i due e a
                    cercare di carpire ogni singola informazione e trucchetto conosciuto dai suoi due amici, a tratti
                    antagonisti. È il più giovane dei tre, viene dal ghetto e il colore della pelle lo obbliga a
                    rimanere ancorato a degli stereotipi di vita ben precisi ma che vuole a tutti i costi
                    scardinare.</p>
                <p>Come per CJ, il mai dimenticato personaggio di San Andreas, Franklin vuole quasi riscattarsi, cercare
                    l'ascesa in campo criminale per dimostrare che può allontanarsi dalle orribili e spietate guerre tra
                    band per puntare decisamente più in alto ed essere riconosciuto come qualcuno che è riuscito a farsi
                    da sé. Ma dove Rockstar ha saputo sicuramente brillare nella sceneggiatura è con gli altri due
                    comprimari. Trevor è lo psicolabile, fuori di testa, violento e spietato, ma con uno strano rispetto
                    nei confronti della famiglia, non necessariamente la sua.</p>
                <p>Forse, nel lungo percorso di gioco, si trasforma un po' troppo presto in una "macchietta" visto che
                    il giocatore si rende quasi subito conto che ogni volta che decide di controllarlo andrà incontro a
                    missioni semplicemente folli, governate dagli assurdi scatti d'ira del personaggio che lo portano a
                    infilarsi ancora di più in situazioni ai confini della realtà. Ma la perfezione narrativa si
                    raggiunge con Michael, quello che meglio impersona l'anti-eroe per definizione di Rockstar: una
                    piccola porzione di Niko Bellic, un pizzico di Tommy Vercetti e tanta ispirazione dalla
                    cinematografia più recente. </p>
                <p>Ex rapinatore, salvato dalla morte e dalla galera grazie ad un losco accordo con un agente dell'FIB
                    (non è un errore, è proprio l'FBI in versione GTA) desideroso di fare carriera, Michael si ritroverà
                    suo malgrado obbligato a tornare in azione anche soltanto per sfuggire ad una famiglia che lo sta
                    soffocando, composta da una moglie che lo tradisce con sportivi di dubbia moralità, da una figlia
                    pronta a diventare persino una pornostar pur di trovare i suoi quindici minuti di notorietà e da un
                    figlio che scimmiotta quella figura di nerd desideroso di uscire fuori dagli schemi a cui ognuno di
                    noi, almeno una volta, ha pensato. A nostro parere, Michael è il personaggio che funziona meglio, il
                    più profondo e meglio raccontato nel corso della lunga campagna principale. Franklin e Trevor ci
                    sono apparsi talvolta un po' forzati nei loro comportamenti, specie all'inizio quando il trio è in
                    via di formazione e si percepisce una certa leggerezza da parte di Rockstar nel farli entrare in
                    comunicazione alla ricerca di un fine comune.</p>
                <p>Ma come funzionano in termini di gameplay? In modo piuttosto semplice anche se un po' troppo guidato
                    come ci aspettavamo con preoccupazione fin dal giorno dell'annuncio di questa particolarità del
                    sequel. Quasi in ogni momento potremo passare da uno agli altri protagonisti, semplicemente tenendo
                    premuto il tasto giù della croce direzionale e selezionando il comprimario da controllare. Entreremo
                    nei suoi panni dopo una transizione di qualche secondo ritrovandoci nel bel mezzo di quello che
                    stava facendo. </p>
                <p>Ci sono alcune eccezioni: talvolta non sarà possibile selezionare altri personaggi per questioni di
                    trama, mentre nel corso delle missioni saremo obbligati a rimanere ai comandi del personaggio con
                    cui si è avviata la stessa, a meno che questa non preveda la presenza anche degli altri
                    protagonisti. In quest'ultimo caso sarà sempre il gioco stesso, in modo molto scriptato, a
                    consentirci di passare dall'uno all'altro in base alla situazione, in alcuni casi in modo obbligato
                    (per svolgere delle attività che permettono alla missione di andare avanti) e in altri lasciando la
                    libertà al giocatore di scegliere chi controllare. Sono proprio questi i momenti che funzionano
                    meglio, permettendoci ad esempio di controllare l'autista di un veicolo durante un inseguimento e
                    lasciando al computer l'incombenza di sparare ai bersagli, o viceversa potremo scegliere di essere
                    noi a premere il grilletto mentre è l'intelligenza artificiale che ci scorrazza in giro per la
                    città.</p>
                <p>Sul totale del gioco si tratta di una percentuale di casi sicuramente minore rispetto a quando ci
                    ritroveremo ai comandi di un singolo personaggio per l'intera durata della missione e questa è forse
                    l'unica vera occasione mancata di GTA V. Ci sarebbe piaciuto poter scegliere di affrontare qualsiasi
                    missione con qualsiasi dei protagonisti, o anche soltanto quelle secondarie scegliendo di farci
                    accompagnare magari dall'uno o dall'altro. È anche vero che probabilmente questa possibilità avrebbe
                    obbligato lo sviluppatore ad offrire una trama più superficiale e meno precisa nella narrativa. Sono
                    dettagli, è vero, ma siamo convinti che molti giocatori di GTA V si aspettavano una libertà totale
                    nelle gestione dei tre protagonisti. Che qui, però, manca.</p>
                <img src="../images/Recensioni/GTA-V/GTA5personaggi.jpg"
                     alt="I tre personaggi Michael, Franklin e Trevor"/>
                <h2 class="subtitle" id="sub2">E tutto questo ben di Dio da dove salta fuori?</h2>
                <p>Quello che invece proprio non manca è la possibilità di dedicarsi a un mare di attività che vanno ben
                    oltre la "semplice" campagna principale. A fianco al nugolo di missioni principali e secondarie che
                    è possibile affrontare (vi rimandiamo al box dedicato alla questione) c'è ovviamente tutto quello
                    strato di possibilità extra che GTA V è in grado di offrire rispettando alla perfezione la
                    tradizione della serie. Tutto parte da Los Santos, l'enorme area di gioco che il giocatore imparerà
                    a scoprire pian piano, nel corso dei suoi lunghi viaggi in macchina o in qualche altro mezzo di
                    trasporto.</p>
                <p>Ma non è solo l'agglomerato urbano costruito con grande fedeltà sulla base dei principali quartieri
                    di Los Angeles a stupire, ma anche e soprattutto le numerose zone che circondano la città
                    principale. Troveremo boschi di conifere dove è possibile persino andare a caccia, un aeroporto
                    internazionale, una enorme base militare, persino un centro di ricerca scientifico con tanto di
                    antenne paraboliche e un appezzamento di terreno dedicato alla raccolta di energia elettrica
                    attraverso enormi pale eoliche. E poi una vasta area rurale, un polo industriale e il porto, senza
                    contare fiumi, canali di scolo fognari, montagne, laghi e un mare enorme che circonda la mappa e che
                    può essere attraversato in lungo e in largo sia sopra che al di sotto della sua superficie visto che
                    in GTA V è possibile nuotare ed esplorare le profondità marine sia in apnea che magari dopo aver
                    rubato un piccolo sottomarino monoposto.</p>
                <p>Ma quello che veramente stupisce è l'attenzione al dettaglio, l'incredibile cura di Rockstar nel
                    portare su schermo in modo credibile tutta questa "geografia". Ogni zona ha i suoi pedoni, le sue
                    vetture, un preciso stile architettonico, persino il manto stradale cambia e ovviamente si
                    modificano flora e faune incontrate. Il tutto si amalgama alla perfezione con un risultato artistico
                    eccellente che permette di capire a colpo d'occhio in quale area di Los Santos o delle zone
                    limitrofe siamo finiti, anche soltanto ammirando la palette cromatica utilizzata. Ci si può
                    letteralmente perdere per la mappa di gioco soltanto perché si vuole magari girovagare per un'ora
                    cambiando continuamente macchina o moto, saltando in sella a una bicicletta lungo il passaggio
                    pedonale di una simil Venice Beach, oppure salendo a bordo di un piccolo aereo monoposto pronti a
                    lanciarsi con il paracadute una volta raggiunta un'altezza considerevole per magari atterrare su una
                    spiaggia e qui rubare un jet ski per saltare sulle onde di un mare che si è appena increspato a
                    causa del maltempo.</p>
                <p>Non mancano infatti le condizioni meteorologiche variabili e il ciclo completo giorno-notte in tempo
                    reale. Pensate che sia tutto? Ovviamente no visto che abbiamo appena grattato la superficie. Come
                    già visto in GTA IV, anche questo quinto capitolo si porta in dote uno smartphone a cui possono
                    accedere i tre protagonisti (con la chicca dei tre differenti modelli che rappresentano le tre
                    alternative che realmente troviamo sul mercato moderno). E con questo non potremo soltanto
                    scambiarci messaggi ed email con gli altri personaggi del gioco ma accedere alla versione Rockstar
                    di Internet con tanto di Facebook e Twitter personalizzati (LifeInvader e Bleeter), ai mercati
                    finanziari dove è possibile effettuare manovre di borsa e ad un numero enorme di siti dove fare
                    acquisti online per vedersi recapitati a casa questo o quel modello di aereo, elicottero, vettura
                    sportiva ed arma. Con l'immancabile tocco dello sviluppatore rappresentato da un carro armato
                    all'ultima moda o da una macchina esotica in tiratura limitata dal prezzo esorbitante. Non manca
                    nulla, e all'interno del mondo di gioco troviamo persino cartelloni pubblicitari, trasmissioni
                    televisive e radiofoniche che spesso si richiamano tra loro aumentando il realismo e la credibilità
                    dell'universo mediatico messo in piedi da Rockstar per rendere vivi e credibili Los Santos e i
                    cittadini che la abitano.</p>
                <img src="../../images/Recensioni" alt=""/>

                <h2 class="subtitle" id="sub3">Ok è GTA, e quindi bisogna guidare?</h2>
                <p>Ovviamente sì, visto che il gameplay di base è quello tipico della serie: si gironzola per la città
                    con il personaggio che si preferisce avendo la totale libertà di svolgere una tra le numerose
                    attività accessorie e quando si è pronti ci si dirige verso una "lettera" sulla mappa che
                    corrisponde a uno degli interlocutori principali della storia oppure a uno dei tanti personaggi
                    pronti ad affidare missioni secondarie ai protagonisti. Si assiste alla sequenza d'intermezzo e
                    nella maggioranza dei casi ci si trova a bordo di qualche mezzo, pronti a dirigersi verso il punto
                    di svolgimento della missione. Il modello di guida è, anche questo, piuttosto fedele alla tradizione
                    con i mezzi che offrono un minimo di varietà nella gestione della fisica in base alla loro stazza e
                    a quanto possono essere considerati dei veicoli sportivi, con le eccezioni del caso dei velivoli e
                    dei mezzi più "strani" come sommergibili o jet ski che offrono talvolta anche dei controlli
                    peculiari. Avendo come riferimento il precedente quarto capitolo si nota probabilmente una natura
                    ancora più arcade dei veicoli, soprattutto negli urti contro gli ostacoli e gli altri mezzi, visto
                    che la ripartenza è ora molto più rapida mentre abbiamo notato che il sistema dei danni, per quanto
                    presente, è molto più permissivo rispetto al passato.</p>
                <p>Tra l'altro, ad allontanare maggiormente l'aderenza dalla realtà del sistema di guida, ci si mette la
                    possibilità di controllare i veicoli mentre sono in volo così da poterli ad esempio raddrizzare, o
                    al contrario farli girare su loro stessi e, nel caso in cui si finisca a terra ribaltati, basta una
                    pressione dell'analogico destro per far ritornare il veicolo nella posizione corretta. Probabilmente
                    è una scelta un po' estrema di Rockstar che potrebbe far storcere il naso a qualche giocatore, ma
                    non ci sentiamo di criticarla visto che riesce ad aumentare ulteriormente il flusso del gameplay
                    senza obbligarci magari a scendere da un veicolo per cercarne un altro se per qualche motivo una
                    macchina della polizia è riuscita ad alterare la nostra traiettoria di volo. All'interno del
                    discorso fatto all'inizio di questo articolo, ci sono altri tre elementi deficitari nel gioco, delle
                    piccole sbavature che pur non alterando in modo sensibile il nostro giudizio, ci sembra corretto
                    riportare in sede di recensione. Iniziamo dalle rapine. Nel corso della storia di GTA V ci saranno
                    cinque momenti cardine della trama in cui ci ritroveremo a svolgere una serie di missioni di
                    preparazione a un colpo particolarmente importante per la vita dei protagonisti e per il prosieguo
                    della narrazione. Dovremo effettuare dei sopralluoghi sul posto da colpire e recuperare materiali,
                    armi ed eventuali veicoli.</p>
                <p>Non possiamo nascondere che Rockstar ci aveva caricato molto in merito a queste fasi facendoci
                    credere di trovarci di fronte a momenti di grande libertà dove il giocatore poteva sfogare tutta le
                    sue necessità strategiche. In realtà, concretamente, ci si limiterà a scegliere uno tra i due
                    approcci possibili, solitamente uno basato sull'uso della forza bruta per assaltare l'obiettivo e
                    uno maggiormente focalizzato sull'astuzia visto che in GTA V è possibile anche attivare lo stealth e
                    stordire i nemici alle spalle. La scelta della squadra da portarsi dietro, composta da NPC in grado
                    di guadagnare esperienza di rapina in rapina è praticamente solo di facciata visto che la loro reale
                    influenza sullo svolgersi della missione è minimale anche perché il successo del colpo è in larga
                    parte determinato dalle reali abilità del giocatore. A voler essere veramente riduttivi, si potrebbe
                    dire che queste rapine sono in realtà delle "semplici" missioni più complesse che possono essere
                    svolte in due modi differenti. Scelto uno, automaticamente si esclude l'altro (ed eventualmente
                    bisognerà ricaricare un salvataggio precedente per provare l'altra opzione)</p>
                <p>Passiamo poi alle statistiche dei personaggi. GTA V si lascia alle spalle tutta la gestione dei
                    rapporti di amicizia vista nel precedente capitolo, causa di una serie di attività da ripetere
                    continuamente e recupera invece alcuni degli elementi di crescita del protagonista visti nel mai
                    dimenticato San Andreas. Michael, Franklin e Trevor posseggono infatti sette statistiche (partono
                    con valori differenti in base alla loro "storia") che possono essere potenziate svolgendo una serie
                    di attività complementari. Potremo così migliorare la resistenza dei personaggi per consentirgli di
                    effettuare scatti più lunghi, oppure potenziare la capacità di apnea o ancora lavorare sulla loro
                    mira e sulla competenza nel volo e nella guida.</p>
                <p>Infine, potremo migliorare la loro forza e aumentare la durata della loro abilità speciale,
                    attivabile premendo entrambi gli analogici e peculiare per ognuno dei tre personaggi: Trevor è in
                    grado di aumentare i danni inflitti ed essere al contempo invulnerabile; Michael e Franklin possono
                    invece attivare una sorta di bullet time, il primo mentre è a piedi, il secondo mentre è alla guida
                    di un veicolo. Tutto affascinante sulla carta, ma il problema è che al di fuori di un paio di
                    abilità che comportano effettivi miglioramenti (come i secondi in cui si può rimanere sott'acqua o
                    la lunghezza dello scatto), per tutte le altre non si notano dei cambiamenti nei personaggi perché
                    probabilmente troppo relative alle capacità "manuali" del giocatore. Come se questo non bastasse, il
                    potenziamento delle statistiche avviene anche svolgendo le normali attività di gioco. Il risultato è
                    che semplicemente completando la campagna principale ci ritroveremo con tutti e tre i protagonisti
                    livellati al massimo, rendendoci di fatto inutile andare a svolgere tutta quella serie di attività
                    secondarie, come il poligono di tiro o la scuola di volo, che permettono un potenziamento più
                    veloce, se non per curiosità personale.</p>
                <p>Probabilmente di fondo c'è la precisa volontà dello sviluppatore di non rendere il gioco troppo
                    sbilanciato o difficile per chi è interessato a seguire soltanto la storia evitando di far pesare
                    maggiormente sul gameplay questi valori e costringendo di fatto il giocatore a dedicarsi per alcune
                    ore al potenziamento dei protagonisti. L'ultimo elemento deficitario di GTA V riguarda la gestione
                    dei soldi. Torna infatti la possibilità di acquistare delle proprietà (spesso in grado di sbloccare
                    nuove attività secondarie e persino delle vere e proprie missioni aggiuntive), così come è presente
                    tutta una gestione di acquisti di beni di lusso attraverso la rete come specificato in precedenza.
                    Peccato soltanto che ai fini della campagna non ci troveremo mai a fare i conti con i soldi
                    posseduti visto che non saranno praticamente mai richiesti per andare avanti nella storia e tranne
                    casi eccezionali non ci siamo mai trovati a dover spendere somme importanti per l'acquisto di armi o
                    equipaggiamento che per gran parte del gioco ci vengono praticamente dati gratis in base al
                    contesto.</p>
                <img src="../images/Recensioni/GTA-V/Zentorno.jpg" alt="Macchina del gioco"/>
                <h2 class="subtitle" id="sub4">Tanta roba su schermo</h2>
                <p>Abbiamo volutamente tralasciato l'analisi della polizia e del livello di sospetto, elementi rimasti
                    praticamente intoccati dal quarto capitolo della serie. Al crescere dei crimini commessi e
                    soprattutto in base alla recidiva, aumenteremo le stelle da ricercato del protagonista controllato
                    in quel momento (come al solito mentre abbiamo la polizia alle calcagna non è possibile completare
                    le missioni né accettarne di nuove e in GTA V neanche cambiare protagonista) e quindi la potenza
                    della risposta della polizia e dell'FIB. Quando saremo riusciti a rompere la linea visiva con gli
                    inseguitori avremo un certo periodo di tempo in cui non dovremo più farci beccare per eliminare
                    completamente il grado di sospetto raggiunto. In questa fase potremo tenerci alla larga dalle
                    pattuglie, sempre ben visibili sulla minimappa con tanto di cono visivo oppure infilarci in
                    un'officina per far riverniciare il veicolo.</p>
                <p>Anche l'HUD è rimasto praticamente inalterato con il solo angolo in basso a sinistra occupato dalla
                    mappa e dai tre indicatori della vita (si ricarica automaticamente fino al 50% mentre per arrivare
                    al 100% dovremo raccogliere i medikit o mangiare qualcosa), della protezione antiproiettili e
                    dell'abilità speciale mentre quello in alto a destra mostra, soltanto durante i combattimenti, il
                    livello di sospetto, i soldi posseduti e le munizioni dell'arma imbracciata in quel momento. Tutto
                    il resto dell'armamentario sarà accessibile tenendo premuto il dorsale sinistro attraverso un comodo
                    menu radiale che mostra bene in evidenza anche eventuali accessori montati sulle armi. E visto che
                    parliamo di bocche da fuoco, è giusto spendere qualche parola sulla componente shooter di GTA V che
                    risulta piuttosto similare a quanto visto nel precedente capitolo del gioco ad eccezione della
                    copertura dove invece è ben visibile l'influenza di Max Payne 3.</p>
                <p>Passiamo infine all'aspetto tecnico del gioco dove non possiamo fare altro che spendere belle parole.
                    Attesi i minuti necessari all'installazione obbligatoria (ben 8 GB e mezzo su PlayStation 3), il
                    titolo si apre in tutto il suo splendore offrendoci un orizzonte visivo incredibile dove la
                    ricchezza dei dettagli è a tratti sbalorditiva. Soprattutto se si tiene conto che siamo agli
                    sgoccioli di una generazione di console che va avanti ormai da quasi otto anni. L'intera Los Santos
                    è percorribile completamente in streaming, interni delle abitazioni comprese (ovviamente solo quelle
                    "prescelte" e alcuni negozi sono visitabili) e gli unici caricamenti che ci troveremo a incontrare
                    sono quelli relativi al viaggio rapido tramite taxi o quando si avvia il gioco. C'è veramente tanta
                    roba su schermo, e anche soltanto fermarsi un attimo al bordo di una strada in piena città oppure
                    dopo aver raggiunto le colline di Vinewood (Hollywood in versione Rockstar) per ammirare il
                    paesaggio sottostante magari di notte, sa dare grandi soddisfazioni. Se poi vogliamo essere pignoli
                    come nostro solito, si può notare un po' di sporcizia in lontananza, complice un aliasing piuttosto
                    marcato e qualche sporadico fenomeno di caricamento in ritardo delle texture oltre ad un frame rate
                    che, per quanto stabile e sempre ben oltre i limiti del gameplay, non raggiunge mai i 30 frame per
                    secondo fissi ma si posiziona qualche fotogramma al di sotto di questo limite.</p>
                <p>Promossa a pieni voti anche l'eccezionale colonna sonora composta da decine di brani diversi spalmati
                    su svariate radio tematiche. Non mancano anche in questo capitolo alcune stazioni parlate con talk
                    show, notiziari e persino approfondimenti su aspetti di Los Santos. L'ultima nota riguarda la
                    localizzazione ovviamente assente nel doppiaggio come da tradizione Rockstar e relativa soltanto
                    agli onnipresenti sottotitoli. Dovrete farci l'abitudine anche stavolta visto che leggerli, specie
                    nelle sequenze a bordo dei veicoli vi obbligherà praticamente ad avere quattro occhi oppure ad
                    accostare per assistere ai dialoghi prima di poter procedere con le missioni. Ci ha lasciato un po'
                    interdetti la volontà dello sviluppatore di non tradurre le conversazioni ambientali (quando, ad
                    esempio, ci si ritrova in una struttura dove personaggi non direttamente collegati alla missione
                    parlano tra di loro) e di lasciare buona parte di Internet in inglese, ma si tratta per fortuna di
                    elementi accessori che non pregiudicano la corretta comprensione della trama. Vi ricordiamo, infine,
                    che il multiplayer del gioco sarà rilasciato gratuitamente il primo ottobre e non mancheremo in
                    quell'occasione di offrirvi uno speciale dedicato.</p>
                <img src="../../images/Star Wars/wallJedi.png" alt=""/>

            </div>


        </div>
        <div class="flexColumn">
            £rightPanel
        </div>
    </div>
    <div class="voto" id="mark">
        <p class="titolovoto">VALUTAZIONE</p>
        <p>10</p>
    </div>
    <div class="comment">
        <h3>COMMENTO FINALE</h3>
        <p>Siamo convinti che nonostante una recensione così corposa e dettagliata, GTA V saprà ancora stupirvi una
            volta inserito il disco nella vostra console e avviato il gioco. Il nuovo lavoro di Rockstar trasuda
            un'attenzione al dettaglio e una cura per il particolare che difficilmente è possibile trovare in altre
            produzioni videoludiche e tutto questo si riversa in una città, Los Santos, che riesce ad affascinare per la
            sua vastità e soprattutto per la sua credibilità. GTA V è il degno erede di una serie che probabilmente
            fatica a proporre grandi innovazioni o a rivoluzionare i suoi elementi fondamentali ma che rimane ancora
            oggi il punto di riferimento per il genere free-roaming grazie all'incredibile sensazione di libertà che
            riesce ad offrire al giocatore. Le sbavature ci sono, è vero, ma tutto passa in secondo piano davanti alla
            mole di contenuti offerti e alla loro qualità.
        </p>
    </div>


    <div class="diffs">
        <div class="pro">
            <h3>PRO</h3>
            <ul>
                <li>Los Santos è enorme, curata in ogni dettaglio e piena di attività</li>
                <li>I tre protagonisti funzionano bene e Michael, in particolare, ha una marcia in più</li>
                <li>Tra campagna, missioni secondarie e attività varie, il gioco vi durerà decine e decine di ore, senza
                    contare il multiplayer
                </li>
                <li>Tecnicamente il gioco muove veramente tanta roba su schermo...</li>
            </ul>
        </div>
        <div class="contro">
            <h3>CONTRO</h3>
            <ul>
                <li>... anche se non manca un po' di sporcizia in lontananza e il frame rate non è fisso sui 30 FPS</li>
                <li>La possibilità di alternare i tre protagonisti non è poi così libera</li>
                <li>Le statistiche dei personaggi e l'uso dei soldi sono elementi appena abbozzati e trattati con troppa
                    superficialità
                </li>
            </ul>
        </div>

    </div>
    <h2 id="TitoloCommenti">Commenti:</h2>
    <div id="ListaCommenti">
        £scriviCommento
        £commenti
    </div>
</div>
<p><a id="button" href="#header"><img src="images/icons/topArrow.svg" alt="Torna all'inizio"/></a></p>
£footer
</body>

</html>